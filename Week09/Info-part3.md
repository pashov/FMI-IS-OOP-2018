**Интерфейс(абстрактен клас)**

Интерфейс описва поведението на клас без да описва имплементацията на това поведение. Интерфейсовете отговарят на въпроса 'какво?', а не на въпроса 'как?'.



Интерфейсове в С++ - абстрактни класове.  

**Кога клас е абстрактен?**

 Нямаме запазена дума 'abstract'. Клас става абстрактен, когато поне един негов метод е чисто виртуален. Виртуален метод е 'чист', когато след него напишем '=0'.



Използваме абстрактните класове, за да осигурим 'договор', че класът, който го наследява изпълнява поведението на родителя. Не можем да правим инстанции на абстрактен клас. Ако дъщерният клас не имплементира чисто виртуалните методи на класа-родител, то той също става абстрактен и не може да се инстанцира.