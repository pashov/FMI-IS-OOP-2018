Да се реализира клас Elf, реализиращ познат от поредицата Lord of The Rings елф със следните характеристики:

 

- Име - символен низ с променлива дължина;
- Възраст - цяло неотрицателно число, ненадхвърлящо 300;
- Способност - цяло число в интервала [1,15], представящо числов еквивалент на способностите на даден елф.

 

(1) За класа да се реализира канонично представяне, ако е необходимо, както  и функции за промяна и достъп на член-данните му.

За стойност по подразбиране на числовите атрибути считаме най-малкият елемент на множеството от допустими стойности. В случай, че бъдат подадени некоректни данни, съответните атрибути да получават подразбиращите се стойности. Името по подразбиране да е празният низ.

 

(2) Да се реализира клас ElfTeam, характеризиращ се с:

 

- Име на отбора - ненадвишаващо 30 символа;


- Списък от елфи - ненадвишаващ 50 същества;
- Променлива, указваща истинския брой на участниците, ако е необходимо.

 

За класа да се реализира канонично представяне и функция за добавяне на участник към отбора, ако е необходимо.

 

(3) Казваме, че отбор B “превъзхожда” отбор A (пишем A < B), ако отношението на сумата от възрастите на всички участници в отбор B към сумата от способностите им e по-голямо от това на A. Да се реализира подходящ оператор за сравнение за ElfTeam, който сравнява два отбора.

 

(4) Да се реализира подходящ оператор (+) за “събиране” на два отбора от елфи в нов отбор. Ако има елфи с еднакви имена, възраст и способности в двата отбора, в резултатния отбор да има постъпи само единия участник. Ако общият брой участници в двата отбора надхвърля 50, да се вземат първите 50 в произволен ред.

 

(5) Да се реализира съответен оператор +=

 

(6) Да се реализира извеждане на стандартния изход на информация за даден елф. Желателно е това да става с оператор <<.

 

(7) Да се реализира функция [подходящ тип] analyse([подходящ тип] teams)[const], която по подаден масив от елфически отбори извежда на стандартния изход информацията за този, който превъзхожда всички останали (или един от тях, ако има няколко елфа с еднакви способности).